<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="ศูนย์สถาปัตยกรรมล้านนา คุ้มเจ้าบุรีรัตน์ (เจ้าน้อยมหาอินทร์ ณ เชียงใหม่)">
    <meta name="author" content="RGB7">
    <link rel="shortcut icon" href="../assets/ico/favicon.png">

    <title>Lanna Art : ห้องสมุดออนไลน์</title>

    <!-- Bootstrap core CSS -->
    <link href="../assets/css/bootstrap.css" rel="stylesheet">
    <!-- RGB7 core CSS -->
    <link href="../assets/css/rgb7style.css" rel="stylesheet">

    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
      <script src="../assets/js/html5shiv.js"></script>
      <script src="../assets/js/respond.min.js"></script>
    <![endif]-->

    <!-- Custom styles for this template -->
    <link href="../assets/css/carousel.css" rel="stylesheet">
  </head>
<!-- NAVBAR
================================================== -->
  <body class="bgBodyZone">
  
  <!-- Header
  ================================================== -->
  
 <div class="container bgHeaderZone">
 
   <header id="headerZone">
    
    <div class="pull-left">
      <img src="../assets/img/logo.png" alt="ศูนย์สถาปัตยกรรมล้านนา คุ้มเจ้าบุรีรัตน์">
    </div>
    
    <div class="pull-right">
    
    <address>
       
        <p>Lanna Architecture Center <br>
        Faculty of Architecture, Chiang Mai University <br>
         Tel: 0 5327 7855, 0 5394 2806-7 Fax: 0 5322 1448</p>
    
    </address>
       
       
    </div>
    
   </header>
   
  </div>

   <!-- Navigator
     ================================================== -->
  
      
        <div class="container bgNavZone">
  
  		     <div class="masthead ">
  		     
  		     
  		     <nav >
  		     		       
  		       <ul class="nav nav-justified  ">
  		         <ul class="nav nav-justified  ">
  		               <li ><a href="landingpage.html">หน้าหลัก</a></li>
  		               <li><a href="history.html">ประวัติความเป็นมา</a></li>
  		               <li ><a href="aboutUs.html">เกี่ยวกับเรา</a></li>
  		               <li class="active"><a href="library-book.html" >ห้องสมุดออนไลน์ </a></li>
  		               <li ><a href="activity.html">กิจกรรม</a></li>
  		               <li><a href="contact.html">ติดต่อเรา</a></li>
  		         </ul>
  		       </ul>
  
           </nav> 
           </div><!-- end masthead-->
        </div><!--end continer-->
      
  
   <!--======sub Nav=======-->
   
         <div class="container bgNavZoneSub">
         
         		     <div class="masthead ">
         		     
         		     <nav class="subMenu">
         		     		       
         		     <ul class="nav navbar-nav  ">
         		      <li ><a href="library-book.html">ห้องสมุดหนังสือ</a></li>
         		      <li><a href="library-Picmore.html">ห้องสมุดภาพ</a></li>
         		      <li class="dropdown ">
         		          <a href="#" class="dropdown-toggle" data-toggle="dropdown">วัฒนธรรมและประเพณี <b class="caret"></b></a>
         		          <ul class="dropdown-menu">
         		              <li><a href="library-culture-jan1.html">เดือนมกราคม</a></li>
         		              <li><a href="library-culture-feb1.html">เดือนกุมภาพันธ์</a></li>
         		              <li><a href="library-culture-mar1.html">เดือนมีนาคม</a></li>
         		              <li><a href="library-culture-apr1.html">เดือนเมษายน</a></li>
         		              <li><a href="library-culture-may1.html">เดือนพฤษภาคม</a></li>
         		              <li><a href="library-culture-Jun1.html">เดือนมิถุนายน</a></li>
         		              <li><a href="library-culture-Jly1.html">เดือนกรกฎาคม</a></li>
         		              <li><a href="library-culture-aug1.html">เดือนสิงหาคม</a></li>
         		              <li><a href="library-culture-sep1.html">เดือนกันยายน</a></li>
         		              <li><a href="library-culture-oct1.html">เดือนตุลาคม</a></li>
         		              <li><a href="library-culture-nov1.html">เดือนพฤศจิกายน</a></li>
         		              <li><a href="library-culture-dec1.html">เดือนธันวาคม</a></li>
         		          </ul>
         		      </li>
         		      <li class="active"><a href="library-finearts-more.html">ศิลปกรรม</a></li>
         		      <li><a href="library-province-more.html">ข้อมูลล้านนา</a></li>
         		      <li class="dropdown">
         		              <a href="#" class="dropdown-toggle" data-toggle="dropdown">ห้องสมุดสถาปัตยกรรม <b class="caret"></b></a>
         		              <ul class="dropdown-menu">
         		                <li><a href="library-information-more.html">ข้อมูลทั่วไป</a></li>
         		                <li><a href="library-Design-more.html">แบบสถาปัตยกรรม</a></li>
         		                <li><a href="library-Model.html">รูปหุ่นจำลอง</a></li>
         		                <li><a href="library-3d.html">ภาพ 3 มิติ</a></li>
         		              </ul>
         		            </li>
         		     </ul>
                  </nav> 
                   </div><!-- end masthead-->
               </div><!--end continer-->
         		    
                   
                  </nav> 
                   </div><!-- end masthead-->
               </div><!--end continer-->
 
 

    <div class="container bgContentZone">



          
  <!--=========Content====================-->
    <div class="content-sub-section">
    
	  <section id="subContent" >
		 <br class="clearfix">
		
		 <div class="content-section">
			<div class="row h1Tab bgH1Zone">
					   		
			    <span class="pull-left"><h1 class="pull-left"><a href="library-finearts-more.html">ศิลปกรรม</a> &gt; <a href="library-finearts-elements.html"> องค์ประกอบของสถาปัตยกรรม </a> &gt; <a href="library-finearts-elements-home2.html"> ศาสนาสถาน  </a> &gt;  เจดีย์</h1> </span>
			
			</div>	
		   		<br class="clearfix">		   		           
		   	
			<p>ลักษณะงานสถาปัตยกรรม ประเภทเจดีย์</p>
			<p>เจดีย์ เป็นภาษาบาลี มาจากคำว่า เจติยะ หมายถึงสิ่งของหรือสถานที่อันควรแก่การเคารพ ในวัฒนธรรมล้านนา บางครั้งเรียกพระธาตุ หรือกู่ สร้างขึ้นเพื่อเป็นที่เก็บพระอัฎฐิธาตุของพระพุทธเจ้า สาวก หรือพระอรหันต์ มักสร้างเป็นประธานของวัดควบคู่กับพระวิหาร วางอยู่ในแนวแกนเดียวกับพระวิหาร ชาวล้านนาในอดีตเชื่อว่านอกจากเจดีย์จะเป็นตัวแทนของพระพุทธเจ้าและเป็น ศูนย์ของจักรวาลแล้ว ยังเป็นสัญลักษณ์แทนวิถีแห่งการเวียนว่ายตายเกิดอีกด้วย โดยอุปมาว่าส่วนฐานของเจดีย์เปรียบเสมือน ภาวะแห่งกิเลสตัณหาของมนุษย์ เรียกว่ากามภูมิ คือภูมิที่จิตใจมนุษย์นั้นยังหยาบกระด้าง ยังคงมีการเวียนว่ายตายเกิด ส่วนองค์ระฆังเรียกว่า รูปภูมิ หมายถึงจิตมนุษย์ ที่บริสุทธิ์ และส่วนยอดคือ อรูปภูมิ ภูมิ หรือจิตที่ละเอียดอ่อน ซึ่งไม่ต้องกลับมาเวียนว่ายตายเกิดอันหมายถึง พระนิพพาน ตามคติความเชื่อทางพุทธศาสนานั่นเอง โดยมีความเชื่อเรื่องพระธาตุประจำปีเกิด(พระเจดีย์ที่เป็นสัญลักษณ์ของนัก ษัตริย์ มี 12 องค์ ) ผนวกไว้ด้วยในแนวคิดเดียวกัน</p>
			<p>ลักษณะของพระเจดีย์ล้านนาสามารถแบ่งประเภทออกได้สองแบบใหญ่ๆ คือ เจดีย์ทรงกลม(บางครั้งเรียกทรงระฆัง) และ เจดีย์ทรงปราสาท</p>
			<p><strong>เจดีย์ทรงกลม</strong> เป็นเจดีย์ที่มีเรือนธาตุ เป็นรูปทรงกลมคล้าย องค์ระฆังคว่ำ ซึ่งต้นกำเนิดและพัฒนาการนั้นสันนิษฐานว่ามาจากเจดีย์สาญจี ที่ประเทศอินเดีย ซึ่งในประเทศอินเดียเรียกเจดีย์รูปครึ่งวงกลม กว่า อัณฑะ หรือ ครรภะ ซึ่งหมายถึงศูนย์กลางจักรวาล สอดคล้องกับคติความเชื่อในเรื่องจักรวาล และเขาพระสุเมรุ นั่นเอง รูปแบบเจดีย์ดังกล่าวนี้ล้านนาน่าจะรับอิทธิพลมาจาก ประเทศ ศรีลังกา ผ่านมาจากอาณาจักรสุโขทัยในสมัยพญากือนา</p>
			<p>องค์ประกอบที่สำคัญของเจดีย์ทรงระฆัง ประกอบไปด้วยส่วนประกอบ 3 ส่วน คือ ส่วนฐาน ส่วนองค์ระฆัง และส่วนยอด สำหรับส่วนฐานทำเป็นฐานสี่เหลี่ยมซ้อนชั้น 2-3 ชั้น เรียกว่าฐานเขียง ทำหน้าที่รับน้ำหนักส่วนบนของอาคาร เหนือจากฐานเขียงเรียกว่า ฐานบัว เป็นฐานสี่เหลี่ยมที่ออกแบบคล้ายรูปดอกบัวสี่เหลี่ยมที่มีกลีบบัวคว่ำและบัว หงาย ถัดขึ้นไปเป็นฐานบัวลูกแก้วซ้อนชั้นกันขึ้นไป สามชั้น ซึ่งออกแบบเป็นรูปดอกบัวทรงกลมเช่นเดียวกัน ถัดจากช่วงฐานจะเป็นส่วนองค์ระฆังหรือส่วนเรือนธาตุของเจดีย์ จะออกแบบเป็นรูปทรงกลมคล้ายรูประฆังคว่ำ บางแห่งมีการประดับด้วยลวดลายรูปกระจัง สำหรับส่วนยอดนั้นจะเริ่มต้นด้วยบัลลังก์ ซึ่งทำเป็นฐานรูปสี่เหลี่ยมขนาดเล็กวางเหนือองค์ระฆัง ถัดขึ้นไปทำเป็นปล้องไฉน ปลียอด และเม็ดน้ำค้างในส่วนปลายสุด</p>
			<p>สำหรับวัสดุที่ใช้ในการสร้างเจดีย์ ส่วนใหญ่มักก่อด้วยอิฐฉาบปูนทั้งองค์ ตกแต่งตัวองค์เจดีย์ด้วยแผ่นโลหะที่มีส่วนผสมระหว่าง ดีบุก ตะกั่ว และทองแดง ซึ่งภาษาช่างเรียกว่า ทองจังโก๋ ส่วนใหญ่มักเจดีย์มักหุ้มด้วยจังโก๋ทั้งองค์ และปิดด้วยทองคำเปลว อีกชั้นหนึ่ง บริเวณตัวองค์ระฆังบางครั้งนิยมดุนเป็นลวดลายหรือจารึกต่างๆ เกี่ยวเนื่องกับพระพุทธเจ้าหรือผู้ที่สร้าง</p>
			<p><strong>เจดีย์ทรงปราสาท</strong> หมายถึงเจดีย์รูปทรงสี่เหลี่ยม ซ้อนชั้น คล้ายรูปทรงปราสาทหรือที่อยู่ของกษัตริย์ เจดีย์รูปทรงนี้เชื่อว่าพัฒนาการมาจากเจดีย์ทรงศิขรของอินเดีย ในช่วงต้นของวัฒนธรรมล้านนา นิยมสร้างเจดีย์ทรงปราสาทที่มีการซ้อนชั้นมีซุ้มประดิษฐานโดยรอบทุกชั้น ตัวอย่างเช่นเจดีย์เหลี่ยมที่วัดจามเทวี และเจดีย์เหลี่ยมที่วัดพระธาตุหริภุญไชย จ.ลำพูน เป็นต้น ต่อมาจึงพัฒนาการเป็นเจดีย์ทรงปราสาทที่มีเรือนธาตุและมีซุ้มประดิษฐานพระ พุทธรูปภายในชั้นเดียว และมีส่วนยอดทำเป็นเจดีย์องค์ระฆังขนาดเล็กซ้อนชั้นขึ้นไป ซึ่งถือว่าเป็นรูปแบบที่เป็นเอกลักษณ์ของเจดีย์ทรงปราสาทล้านนา</p>
			<p>ลักษณะของเจดีย์ทรงปราสาท ประกอบไปด้วยองค์ประกอบ 3 ส่วนใหญ่ๆ คือ ส่วนฐาน ส่วนเรือนฐาน และส่วนยอด สำหรับส่วนฐานนั้นทำเป็นฐานรูปสี่เหลี่ยมเช่นเดียวกับกับเจดีย์ทรงกลม เรียกว่าฐานเขียง และมักทำซ้อนชั้น 2-3 ชั้น เหนือขึ้นไปเป็นส่วนเรือนธาตุรูปทรงสี่เหลี่ยม มีช่องเพื่อประดิษฐานพระพุทธรูปทั้งสี่ด้าน เหนือขึ้นไปเป็นส่วนยอดซึ่งมักจำลองเอาส่วนยอดของเจดีย์ทรงกลมมาใช้ในลักษณะ เดียวกัน</p>
			<p>ชาวล้านนามักเรียกว่า ธาตุ หรือ กู่ เหตุที่เรียกเนื่องจากส่วนใหญ่แล้วนิยมใช้บรรจุอัฐิธาตุทั้งสิ้น และคำว่า กู่ นั้น เข้าใจว่าเป็นคำที่มาจากภาษาพม่า เจดีย์ในศิลปะล้านนาที่สำคัญมีอยู่ด้วยกันสองแบบคือ เจดีย์ทรงระฆัง และ เจดีย์ทรงปราสาท แต่ยังมี เจดีย์แบบอื่น ที่แตกต่างออกไปด้วยเช่นกัน</p>
			<p><strong>เจดีย์ทรงระฆัง</strong> เหตุที่เรียกว่าทรงระฆังนั้นเพราะองค์ประกอบสำคัญของเจดีย์แบบนี้คือ องค์ระฆัง ซึ่งต้นกำเนิดนั้นคงมาจากรูปโดมครึ่งวงกลมของสถูปในประเทศอินเดียที่เรียก ว่า อัณฑะ หรือ ครรภะ ที่มีความหมายถึงศูนย์กลางจักรวาล ลักษณะของอัณฑะรูปครึ่งวงกลมนั้นเมื่อแพร่กระจายไปในดินแดนต่างๆ ก็มีพัฒนาการต่างกันไป เจดีย์ทรงระฆังของล้านนาอาจแยกได้ 3 กลุ่มคือ<br />
			เจดีย์ทรงระฆังกลุ่มที่ 1 เป็นรูปแบบที่ได้รับอิทธิพลจากศิลปะลังกาที่ผ่านจากศิลปะพม่าแบบพุกามแล้ว พัฒนาไปเป็น รูปแบบของเจดีย์พื้นเมือง</p>
			<p>เจดีย์ที่วัดอุโมงค์เถรจันทร์ คาดว่าคงสร้างขึ้นราวปลายพุทธศตวรรษที่ 19 และเป็นหลักฐานที่อาจยืนยันถึงอิทธิพลทางศิลปะจากพุกามได้เป็นอย่างดี สิ่งที่ยืนยันได้ค่อนข้างชัดเจนคือ ฐานปัทมในผังกลมซ้อนลดหลั่นกันสามฐาน ที่ท้องไม้ของแต่ละฐานเจาะช่องสี่เหลี่ยม ซึ่งเป็นความนิยมที่สร้างกันในศิลปะพม่าที่พุกาม หลักฐานทางศิลปกรรมพ้องกับหลักฐานทางประวัติศาสตร์ที่ระบุถึงการอาราธนาพระ มหาสามีอุทุมพรจากเมืองพัน มาเชียงใหม่ในราวต้นรัชกาลของพญากือนา อย่างไรก็ตามเจดีย์องค์นี้มีการบูรณะอย่างต่อเนื่องดังที่ระบุไว้ในชินกาล มาลีปกรณ์ว่า มีการบรรจุพระบรมสารีริกธาตุที่เจดีย์องค์นี้ด้วย หลักฐานทางศิลปกรรมที่ค่อนข้างจะใกล้เคียงกับเหตุการณ์เมื่อกลางพุทธศตวรรษ ที่ 21 คือ ประติมากรรมเทวดาที่ประดับรอบก้านฉัตร แต่ส่วนยอดที่เป็นปัทมบาทนั้นคงสร้างขึ้นหลังจากที่มีความนิยมสร้างเจดีย์ แบบศิลปะพม่ารุ่นหลังแล้ว</p>
			<p>เมื่อพ.ศ.1916 พญากือนาได้ยกอุทยานของพระองค์ให้เป็นวัด เพื่อเป็นที่จำพรรษาของพระสุมนเถร เจดีย์ประธานของวัดคงจะสร้างขึ้นพร้อมกับคราวแรกที่สร้างวัดด้วย เนื่องจากพระสุมนเถรเป็นพระที่พญากือนาอาราธนามาจากเมืองสุโขทัย การผสมผสานทางด้านศิลปกรรมระหว่างศิลปะสุโขทัยกับศิลปะพุกาม ที่น่าจะแพร่หลายอยู่แล้วในล้านนาจึงปรากฏขึ้น แผนผังของเจดีย์วัดสวนดอก มีลักษณะคล้ายกับการยึดถือคติของพระธาตุศักดิ์สิทธ์ของศิลปะสุโขทัย คือมีเจดีย์บริวารล้อมรอบองค์ประธาน แต่การมีซุ้มโขงในแต่ละด้านนั้นกลับเป็นแบบประจำของศิลปะพุกาม ในขณะที่เจดีย์ประธานกับเจดีย์บริวารยังคงความเป็นเจดีย์พื้นเมืองที่พัฒนา จากเจดีย์วัดอุโมงค์เถรจันทร์ แต่ช่องสี่เหลี่ยมบริเวณท้องไม้ของฐานปัทมได้หายไปแล้ว จากภาพถ่ายเก่าพบว่าฐานเดิมของเจดีย์มีช้างยืนล้อมรอบ ซึ่งเป็นรูปแบบที่นิยมสร้างหลายแห่งในศิลปะสุโขทัย เจดีย์องค์ปัจจุบัน เจดีย์บริวาร รวมทั้งซุ้มโขง เข้าใจว่าคงซ่อมครั้งใหญ่คราวครูบาศรีวิชัยเมื่อพ.ศ. 2474 ตำแหน่งที่เห็นได้ชัดเจนคือ บัลลังก์ประดับกระจก จืน ก้านฉัตร ปล้องไฉน และปลี</p>
			<p>ราวกลางพุทธศตวรรษที่ 20 ลงมา เจดีย์ทรงระฆังพื้นเมืองนี้คงปรับรูปแบบที่สมบูรณ์มากขึ้น โดยส่วนฐานเป็นฐานเขียงซ้อนลดหลั่นกันรับฐานปัทมลูกแก้วอกไก่ยกเก็จ ต่อเนื่องด้วยฐานปัทมลูกแก้วอกไก่ในผังกลมซ้อนลดหลั่นกันสามฐาน รับองค์ระฆังกลมและยอด ตัวอย่างที่ชัดเจนคือ เจดีย์วัดพระธาตุหริภุญชัย ที่ถึงแม้ว่าตำนานจะระบุระยะเวลาการสร้างตั้งแต่สมัยพระเจ้าอาทิตยราชราว พุทธศตวรรษที่ 17 แต่เข้าใจว่าตามพัฒนาการของรูปแบบที่เห็นอยู่ในปัจจุบันควรเป็นงานซ่อมใน รัชกาลของพระเจ้าติโลกราชเมื่อพ.ศ. 1990</p>
			<p>รูปแบบที่สูงเพรียวขึ้นของเจดีย์ทรงนี้อันเนื่องมาจากการเพิ่มความสูงของ ชั้นฐานบีบให้องค์ระฆังมีขนาดเล็กลงไปอีก น่าจะเป็นการพัฒนาการของรูปแบบราวพุทธศตวรรษที่ 21 แล้ว เช่น เจดีย์วัดปงสนุก เชียงแสน หรือเจดีย์วัดพระธาตุแช่แห้ง จ.น่าน</p>
			<p>ราวกลางพุทธศตวรรษที่ 21 เข้าใจว่ามีการเปลี่ยนแปลงเกิดขึ้นคือ มีความนิยมเปลี่ยนแผนผังของฐานปัทมในผังกลมให้เป็นผังรูปแปดเหลี่ยม คาดว่าเป็นงานในรัชกาลของพระเมืองแก้ว เช่น เจดีย์วัดอาทิต้นแก้ว เจดีย์วัดแสนเมืองมา เชียงแสน และยังมีเจดีย์รูปแบบเดียวกัน แต่มีจระนำที่ส่วนฐานนับว่าแปลกออกไปคือ เจดีย์วัดธาตุโขง เชียงแสน คาดว่าคงมีความสัมพันธ์กับเจดีย์ในศิลปะพม่าที่พุกามในระยะเวลาใกล้เคียงกัน ด้วย</p>
			<p>การเพิ่มความสูงของฐานด้านล่างรวมทั้งการยืดสูงของฐานปัทม ทำให้ทรงของเจดีย์สูงขึ้นไปอีกที่เจดีย์วัดอีก้าง เวียงกุมกาม อ.สารภี ซึ่งควรเป็นงานซ่อมราวต้นพุทธศตวรรษที่ 22 แล้ว การเพิ่มความสูงของฐานอีกวิธีหนึ่งคือการเพิ่มจำนวนของฐานปัทมลูกแก้วอกไก่ ยกเก็จเป็นสองฐานซ้อนลดหลั่นกัน ตัวอย่างได้แก่ เจดีย์วัดพระบรมธาตุศรีจอมทอง อ.จอมทอง ระยะเวลาคงเป็นการสร้างราวพุทธศตวรรษที่ 22 เช่นกัน ซึ่งแตกต่างจากตำนานของการสร้างวัดที่ระบุว่าสร้างตั้งแต่ครั้งพุทธกาล อันเป็นเอกลักษณ์ของการเขียนตำนานทางล้านนาที่มักจะอ้างอิงถึงความสำคัญของ พระธาตุต่างๆ โดยอ้างถึงการเสด็จมาแสดงพุทธทำนายของพระพุทธเจ้าเสมอ ระยะเวลาในการสร้างที่พิจารณาจากรูปแบบของศิลปะ น่าจะพ้องกับเหตุการณ์ที่ระบุในประวัติว่า มีการซ่อมครั้งใหญ่ในสมัยพระเจ้าสุธโทธรรมราชาเมื่อ พ.ศ. 2179</p>
			<p>เจดีย์ทรงระฆังกลุ่มนี้ น่าจะมีการรื้อฟื้นรูปแบบขึ้นมาอีกครั้งหนึ่งในราวพุทธศตวรรษที่ 25 แต่มีลักษณะที่แตกต่างกันไปตามท้องถิ่น ในเมืองเชียงใหม่และลำพูนมีเจดีย์หลายองค์ที่สร้างในสมัยของครูบาศรีวิชัย เจดีย์ที่มีประวัติการสร้างแน่นอนองค์หนึ่งได้แก่เจดีย์ที่วัดพระนอนปูคา อ.สันกำแพง ความเด่นชัดของแท่งสี่เหลี่ยมอาจจะดูคล้ายกับเรือนธาตุของเจดีย์ทรงปราสาท บ้าง แต่ส่วนยอดและฐานปัทมในผังกลมก็มีความสูงเช่นกัน ทำให้แท่งสี่เหลี่ยมนั้นอาจเป็นรูปแบบของฐานปัทมที่ยกขึ้นสูงได้เช่นกัน ในขณะที่เจดีย์พระธาตุหนองบัว อ.ท่าวังผา จ.น่าน สร้างโดยเจ้าอนันตวรฤิทธิเดช ฯ เมื่อพ.ศ. 2400 กลับมีฐานปัทมในผังสี่เหลี่ยม ซึ่งอาจมีความสัมพันธ์กับการสร้างเจดีย์ของลาวด้วยส่วนหนึ่ง</p>
			<p>เจดีย์ทรงระฆังกลุ่มที่ 2 เป็นรูปแบบที่ได้รับอิทธิพลจากศิลปะลังกาที่ผ่านจากศิลปะสุโขทัยเข้าสู่ล้านนาแล้วพัฒนา ต่อเนื่องสืบมา<br />
			ความแตกต่างที่สำคัญระหว่างเจดีย์ทรงระฆังพื้นเมืองล้านนากับเจดีย์ทรงระฆัง ในศิลปะสุโขทัยนั้น อยู่ที่ชุดบัวถลากับชุดฐานปัทมที่รองรับองค์ระฆังเป็นสำคัญ ชุดบัวถลาในศิลปะสุโขทัยเป็นรูปวงแหวนรูปบัวคว่ำซ้อนกันสามชั้น ดังนั้นความสูงของชุดบัวถลาจึงน้อยกว่าชุดฐานปัทมของเจดีย์ทรงระฆังพื้น เมืองของล้านนา ความสูงต่ำของชุดบัวถลาจึงมีผลต่อรูปของทรงระฆังตลอดจนความสูงของรูปทรง เจดีย์</p>
			<p>อิทธิพลของเจดีย์ทรงระฆังในศิลปะสุโขทัยที่ปรากฏในดินแดนล้านนา ถึงแม้จะมีบ้างที่เจดีย์วัดจอมหมอก เชียงแสน ซึ่งกำหนดอายุราวปลายพุทธศตวรรษที่ 19 หรือต้นพุทธศตวรรษที่ 20 แต่ยังไม่เด่นชัดมากนัก รายละเอียดที่ชัดเจนพบที่เจดีย์วัดป่าแดง เชียงใหม่ ซึ่งเข้าใจกันว่าเป็นเจดีย์ที่ถ่ายแบบมาจากเจดีย์ประธานของวัดช้างล้อม เมืองศรีสัชชนาลัย ความชัดเจนของรูปแบบที่แสดงว่าเป็นอิทธิพลจากศิลปะสุโขทัยนอกจากชุดบัวถลา แล้ว ยังมีลักษณะของซุ้มประดิษฐานพระพุทธรูป รวมทั้งการประดับช้างล้อมที่ฐานด้วย</p>
			<p>รูปแบบของการสร้างเจดีย์ที่มีช้างล้อมนั้น ได้นำไปใช้กับเจดีย์ในศิลปะล้านนาหลายแห่งนอกจากเจดีย์ประธานวัดสวนดอกที่ กล่าวมาแล้ว ยังมีเจดีย์ที่วัดหัวหนอง เวียงกุมกาม เจดีย์วัดพระธาตุช้างค้ำ จ.น่าน และเจดีย์ทรงปราสาทวัดเชียงมั่น เชียงใหม่ เป็นต้น</p>
			<p>เจดีย์วัดพระธาตุลำปางหลวง แสดงถึงสุนทรียภาพทางด้านรูปแบบของเจดีย์ทรงระฆังของศิลปะสุโขทัยในดินแดน ของล้านนาที่ค่อนข้างชัดเจนมากองค์หนึ่ง ถึงแม้ว่าส่วนฐานจะเป็นฐานปัทมลูกแก้วอกไก่ยกเก็จอันเป็นเอกลักษณ์ของล้านนา แต่ชุดบัวถลาเตี้ยๆ ซ้อนกันสามชั้นรับทรงระฆังที่ใหญ่นั้นเป็นรูปแบบของศิลปะสุโขทัยนั่นเอง เช่นเดียวกับเจดีย์ประธานวัดพระแก้วดอนเต้า ลำปาง แต่ในรายละเอียดขององค์ประกอบสถาปัตยกรรมของเจดีย์องค์นี้ ถูกปรับเปลี่ยนแล้วเนื่องจากการบูรณะโดยเจ้าบุญวาทย์วงศ์มานิตเมื่อปีพ .ศ.2450</p>
			<p>ราวกลางพุทธศตวรรษที่ 21 ลงมา ชุดบัวถลาของเจดีย์กลุ่มนี้ก็ปรับเป็นผังแปดเหลี่ยมหรือสิบสองเหลี่ยม บางครั้งรวมถึงบัลลังก์และองค์ระฆังด้วย เช่น เจดีย์วัดพระธาตุดอยสุเทพ แม้ว่าตำนานกล่าวถึงการสร้างครั้งรัชกาลพญากือนา แต่การซ่อมแซมนั้นยังมีอีกหลายครั้ง รูปแบบการพัฒนาของศิลปะน่าจะตรงกับการซ่อมครั้งใหญ่ในรัชกาลของพระเกษเกล้า เมื่อพ.ศ. 2088 เจดีย์องค์นี้กลายเป็นต้นแบบให้เจดีย์อีกหลายๆ องค์ในล้านนา ที่สร้างขึ้นในระยะเวลาใกล้เคียงกัน</p>
			<p>รูปแบบของเจดีย์กลุ่มนี้ หลังจากการปลดแอกจากอำนาจของพม่าของชาวล้านนาแล้ว ก็ยังมีการนำมาสร้างอีก แต่ระเบียบขององค์ประกอบนั้นแตกต่างไปจากต้นแบบมาก เช่น เจดีย์วัดหม้อคำตวง ที่บูรณะใหม่เมื่อพ.ศ. 2480</p>
			<p>เจดีย์ทรงระฆังกลุ่มที่ 3 เป็นรูปแบบที่รับอิทธิพลจากศิลปะพม่ารุ่นหลังราวพุทธศตวรรษที่ 24 ลงมา<br />
			เป็นกลุ่มที่ได้รับอิทธิพลจากเจดีย์ในศิลปพม่ารุ่นหลังราวปลายพุทธศตวรรษที่ 23 ลงมา การเริ่มปลดแอกของดินแดนล้านนา ได้มีการกวาดต้อนเอาผู้คนจากหัวเมืองต่างๆ ในรัฐฉานของพม่า เข้ามารวมอยู่ด้วยกันโดยเฉพาะที่เมืองเชียงใหม่และลำพูน ผู้คนที่ถูกกวาดต้อนมาเหล่านั้นได้ตั้งหลักแหล่งของตัวเองและสร้างศิลปกรรม ของชุมชนไว้ด้วย แต่รูปแบบของเจดีย์นั้นกลับไม่มีความแตกต่างกันมากแต่อย่างใด องค์ประกอบของเจดีย์ที่ฐานประกอบด้วยฐานปัทมลูกแก้วอกไก่ยกเก็จเตี้ยๆ ที่มุมประดับด้วยสถูปจำลองหรือโกศรูปหม้อน้ำ ถัดไปเป็นฐานปัทมยกเก็จ 8 เหลี่ยม โดยการยกเก็จนั้นอยู่ใกล้กับมุมทุกมุม องค์ระฆังมีขนาดใหญ่และปากผายมากเนื่องจากความเตี้ยของฐาน เหนือองค์ระฆังไม่มีบัลลังก์ แต่เป็นปล้องไฉน ปัทมบาท ปลี และฉัตรโลหะ ความแตกต่างของรูปแบบน่าจะอยู่ที่ขนาดเป็นสำคัญ ถ้าเป็นเจดีย์ขนาดใหญ่จะมีจำนวนชั้นของฐานมากขึ้น และมักจะมีบันใดทางขึ้นสู่ลานประทักษิณแต่คงไม่ได้ใช้ประโยชน์มากนัก เช่น เจดีย์วัดแสนฝาง เจดีย์บางองค์ก็อาจมีจระนำประดิษฐานพระพุทธรูปที่ติดอยู่กับแกนกลางรับ น้ำหนักขององค์เจดีย์ เช่น เจดีย์วัดป่าเป้า หรือบางองค์อาจมีแผนผังในรูปแปดเหลี่ยม เช่น เจดีย์วัดพระธาตุดอยกองมู จ.แม่ฮ่องสอน</p>
			<p><strong>เจดีย์ทรงปราสาท</strong> ความหมายของปราสาทคือเรือนยอดหลายชั้น แต่การนำมาใช้เรียกชื่อของเจดีย์ต้องการให้หมายถึงเจดีย์ที่มีเรือนธาตุและ มียอดเรียวแหลมขึ้นไป โดยไม่จำกัดว่าจะเป็นยอดแบบใด เจดีย์ทรงปราสาทในศิลปะล้านนาอาจแยกได้ 4 กลุ่มคือ</p>
			<p>เจดีย์ทรงปราสาทสี่เหลี่ยม<br />
			เจดีย์กู่กุด วัดจามเทวี ลำพูน เข้าใจว่าจะเป็นเจดีย์ทรงปราสาทสี่เหลี่ยมที่เก่าที่สุดที่เหลืออยู่ของล้าน นา ประวัติของการสร้างเกี่ยวข้องกับกองทัพของชาวละโว้ยกขึ้นมารบกับกองทัพของ เมืองหริภุญชัยเมื่อพ.ศ. 1616 แต่รูปแบบในปัจจุบันเข้าใจว่าน่าจะเป็นงานซ่อมในรัชกาลของพระเจ้าสววาธิ สิทธิ ราวกลางพุทธศตวรรษที่ 18 ตามความในศิลาจารึก เจดีย์องค์นี้ประกอบด้วยฐานสี่เหลี่ยมรับเรือนธาตุซ้อนลดหลั่นกัน 5 ชั้น แต่ละด้านของเรือนธาตุมีจระนำประดิษฐานพระพุทธรูปด้านละ 3 องค์ รวมทั้งหมด 60 องค์ ทุกมุมของทุกชั้นมีสถูปจำลองประดับอยู่ ยอดที่เรียวแหลมขึ้นไปนั้นหักหาย จึงเป็นที่มาของชื่อ กู่กุด ยอดที่หายไปนั้นมีการสันนิษฐานว่าอาจจะเป็นยอดดอกบัวตูม อย่างไรก็ตามยอดที่ยังสมบูรณ์ปรากฏที่สุวรรณเจดีย์ วัดพระธาตุหริภุญชัย ความหมายของการประดับพระพุทธรูปในจระนำยังมีความเห็นที่แตกต่างกันอยู่ บางท่านเข้าใจว่าเป็นอดีตพุทธ บ้างก็เข้าใจว่าเป็นพระอดีตพุทธเจ้ากัสสป พระพุทธเจ้าองค์ปัจจุบัน และ พระศรีอาริยเมตไตย และอีกความเห็นหนึ่งใช้หลักฐานประวัติศาสตร์ของท้องถิ่นอธิบายว่าหมายถึงพระ อรหันต์จำนวน 60 องค์ และองค์สถูปหมายถึงพระพุทธเจ้า</p>
			<p>เจดีย์สี่เหลี่ยม หรือ กู่คำ เวียงกุมกาม เชียงใหม่ เข้าใจว่าถ่ายแบบมาจากเจดีย์กู่กุดในรัชกาลของพญามังราย ผลจากการขุดแต่งเพื่อการบูรณะของเจดีย์องค์นี้โดยกรมศิลปากรพบว่าถูกซ่อมแซม มาหลายครั้ง สภาพที่เห็นอยู่ในปัจจุบันเป็นการดัดแปลงทั้งหมด โดยเฉพาะการปรับเปลี่ยนรายละเอียดของซุ้มให้เป็นศิลปะแบบพม่า ตลอดจนเพิ่มจำนวนซุ้มที่ฐานให้เป็น 64 ซุ้มเพื่อให้พ้องกับอายุของผู้ซ่อมคือ หลวงโยนการพิจิตร เมื่อพ.ศ. 2449</p>
			<p>ความนิยมสร้างเจดีย์รูปแบบนี้ค่อนข้างน้อย เพราะพบอีกแห่งหนึ่งที่เจดีย์วัดพญาวัด อ.เมือง จ.น่าน เชื่อกันว่าสร้างไม่เก่ากว่ากลางพุทธศตวรรษที่ 21 และหลังจากนั้นก็ไม่เป็นที่นิยมของล้านนาต่อไป</p>
			<p><strong>เจดีย์ทรงปราสาทยอดเจดีย์ </strong><br />
			เป็นกลุ่มที่นิยมสร้างมากที่สุดในเจดีย์ทรงปราสาท หลักฐานเท่าที่มีอยู่ในขณะนี้สันนิษฐานว่าน่าจะสร้างขึ้นราวต้นพุทธศตวรรษ ที่ 19 ตัวอย่างได้แก่ เจดีย์วัดเกาะกลาง อ.ป่าซาง ลำพูน ลักษณะฐานของเจดีย์ค่อนข้างเตี้ยรับเรือนธาตุที่มีแกนกลางรับน้ำหนักส่วนยอด นั้น เป็นลักษณะของศิลปะพม่าที่พุกาม ตลอดจนมุขยื่นออกทั้งสี่ทิศด้วย เหนือเรือนธาตุเป็นชั้นวงแหวนซ้อนลดหลั่นกันที่มุมทั้งสี่ควรมีสถูปจำลอง องค์ระฆังนั้นมีขนาดใหญ่ เช่นเดียวกับเจดีย์ที่วัดอุโมงค์อารยมณฑล เชียงใหม่ แต่เจดีย์องค์นี้มีวิหารต่อเนื่องทางด้านหน้าด้วย ยอดที่หักหายไปอาจเปรียบเทียบได้กับยอดของเจดีย์วัดเชียงยัน ลำพูน คือเหนือองค์ระฆังไม่มีบัลลังก์ เป็นกลุ่มกลีบบัวสลับกับลูกแก้วกลม ถึงแม้ว่าทรงของเจดีย์เชียงยันจะสูงเพรียวกว่าแต่ก็คงสร้างราวปลายพุทธ ศตวรรษเดียวกัน ทั้งนี้ไม่รวมถึงงานปูนปั้นประดับที่ถูกซ่อมแซมราวพุทธศตวรรษที่ 21 แล้ว</p>
			<p>เจดีย์องค์สำคัญอีกองค์หนึ่งที่สร้างราวปลายพุทธศตวรรษที่ 19 คือ เจดีย์วัดป่าสัก เชียงแสน สิ่งที่เพิ่มเติมขึ้นมาคือฐานประดิษฐานพระพุทธรูปสลับกับเทวดา ซึ่งเข้าใจว่าอาจเกี่ยวข้องกับรูปแบบของเจดีย์กู่กุด ลำพูน นอกเหนือจากนั้นเป็นรูปแบบเช่นเดียวกัน แต่ที่สำคัญคือลายปูนปั้นที่หลงเหลืออยู่นั้น เข้าใจว่าเป็นงานที่สร้างขึ้นพร้อมกับคราวแรกสร้างองค์เจดีย์ โดยเฉพาะรูปแบบของซุ้มฝักเพกาที่มีชื่อเรียกเฉพาะในศิลปะพุกามว่า Clec ลายละเอียดที่ประดับสะท้อนถึงแนวความคิดจากศิลปะจีน ศิลปะพม่าที่พุกาม ศิลปะสุโขทัยหล่อหลอมเข้าด้วยกัน จนกลายเป็นเอกลักษณ์และต้นแบบของศิลปะล้านนาในยุคต่อมา</p>
			<p>ราวพุทธศตวรรษที่ 20 ตัวอย่างของเจดีย์แบบนี้เหลือหลักฐานน้อย เจดีย์วัดพระยืน ลำพูน ที่มีจารึกกล่าวถึงการมาพำนักของพระสุมนเถรเมื่อพ.ศ. 1912 คงได้รับการดัดแปลงไปแล้ว แต่ยังพอสังเกตเค้าโครงได้จากการสร้างทรงแท่งสี่เหลี่ยมของเรือนธาตุ ตลอดจนชั้นหลังคาลาดว่าควรเกี่ยวข้องกับศิลปะพุกามด้วย</p>
			<p>เจดีย์วัดเจดีย์หลวง เชียงใหม่ ตำนานกล่าวถึงการสร้างตั้งแต่รัชกาลพระเจ้าแสนเมืองมาแต่มาแล้วเสร็จเมื่อ พ.ศ. 1954 แต่เดิมควรเป็นเจดีย์ทรงปราสาท 5 ยอด และถูกปรับเปลี่ยนให้มียอดเป็นยอดเดียวในสมัยพระเจ้าติโลกราชเมื่อพ.ศ.2021 และยอดนั้นหักพังลงคราวแผ่นดินไหวครั้งใหญ่เมื่อพ.ศ. 2088 จึงเป็นปัญหาให้ถกเถียงกันจนทุกวันนี้ สภาพปัจจุบันถูกซ่อมแล้วโดยกรมศิลปากร ทั้งสี่ด้านของเจดีย์เดิมมีบันไดทางขึ้นสู่ลานประทักษิณ แต่กรมศิลปากรเลือกที่จะเทปูนปิดบันไดเหล่านั้น โดยเหลือไว้แต่บันไดทางด้านทิศตะวันออก เรือนธาตุของเจดีย์มีการเพิ่มมุมขนาดใหญ่ ซึ่งแตกต่างไปจากการยกเก็จของศิลปะล้านนา จึงเป็นที่เข้าใจว่าอาจได้รับอิทธิพลจากการเพิ่มมุมของสถาปัตยกรรมในศิลป อยุธยา ทั้งสี่ด้านของเรือนธาตุมีจระนำประดิษฐานพระพุทธรูป และเชื่อกันว่าจระนำด้านทิศตะวันออกเป็นที่ประดิษฐานพระแก้วมรกตที่อัญเชิญ มาจากเมืองลำปาง ยอดเหนือเรือนธาตุเป็นชั้นหลังคาลาดซึ่งคาดว่าเป็นเทคนิคที่ไม่เอื้อให้มี การประดับสถูปจำลองที่มุมอีกต่อไป ถัดไปเป็นมาลัยเถาแปดเหลี่ยม และยอดที่หักหายไปต่อจากนั้นคงเป็นองค์ระฆัง บัลลังก์ ปล้องไฉนและปลีตามแบบของเจดีย์ทรงระฆังทั่วไป</p>
			<p>รูปแบบของเจดีย์แบบนี้ราวกลางพุทธศตวรรษที่ 21 ลงมา คงมีการพัฒนาไปหลากหลาย ในเรื่องของรูปแบบฐานนั้น ก็มีการพัฒนาให้สูงขึ้นโดยการเพิ่มฐานเป็นสองชั้น การเพิ่มมุมของเรือนธาตุมีมากขึ้นเช่น เจดีย์วัดโลกโมฬี ที่แตกต่างกันค่อนข้างชัดเจนคือองค์ประกอบของยอด บางองค์เหนือเรือนธาตุยังคงเป็นมาลัยเถา บางองค์เป็นชั้นฐานปัทม บางองค์เป็นชั้นหลังคาลาด และในรายละเอียดของช่างท้องถิ่นก็แตกต่างกันไปด้วย เช่น เจดีย์วัดหนอง จลิน เจดีย์วัดศรีชุม จ.แพร่ เจดีย์วัดผ้าขาวป้าน เชียงแสน เป็นต้น</p>
			<p>หลังจากพม่าเข้าครองเมืองเชียงใหม่เมื่อ พ.ศ. 2101 แล้ว งานการสร้างเจดีย์คงลดน้อยลงหลงเหลือเพียงงานซ่อมเท่านั้น เช่น เจดีย์วัดเชียงมั่น ที่ซ่อมเมื่อพ.ศ. 2114 เมืองรอบนอกเช่นเมืองน่านยังคงมีการสร้างด้วย เช่น เจดีย์วัดหัวข่วง แต่ลักษณะฐานสี่เหลี่ยมไม่ยกเก็จ ตลอดจนเรือนธาตุที่ยกเก็จตื้น ชั้นหลังคาลาดและชุดฐานที่ซ้อนลดกันเหนือเรือนธาตุมีจำนวนมากขึ้น ทำให้องค์ระฆังมีขนาดเล็กลงไปมาก จึงควรเป็นงานสร้างราวพุทธศตวรรษที่ 22 แล้ว</p>
			<p>เจดีย์รุ่นหลังราวพุทธศตวรรษที่ 24 ลงมา การผสมผสานลักษณะของยอดเจดีย์ทรงระฆังที่รับอิทธิพลศิลปะพม่ารุ่นหลังในระยะ เดียวกันก็ปรากฏขึ้นในเจดีย์แบบนี้ด้วย เช่น เจดีย์รายวัดพระสิงห์ฯ เชียงใหม่ หรือเจดีย์วัดท้าวคำวัง อ.หางดง ที่สร้างเมื่อพ.ศ. 2472</p>
			<p><strong>เจดีย์ทรงปราสาทแปดเหลี่ยม </strong><br />
			เจดีย์แปดเหลี่ยมที่วัดจามเทวี ลำพูน น่าจะเป็นตัวอย่างที่เก่าแก่ที่สุดของเจดีย์ทรงนี้ในล้านนา ตำนานมูลศาสนากล่าวว่าสร้างขึ้นในรัชกาลของพระเจ้าสววาธิสิทธิ เจดีย์องค์นี้ได้รับการบูรณะแล้ว ซึ่งรายละเอียดของฐานไม่สามารถอธิบายได้ชัดเจนนัก แต่เรือนธาตุนั้นอยู่ในผังแปดเหลี่ยม มีจระนำประดิษฐานพระพุทธรูปยืนทุกด้าน กรอบซุ้มจระนำยังคงประดับด้วยใบระกาทรงสูงซึ่งน่าจะเกี่ยวข้องกับซุ้ม Clec ของพุกาม เหนือเรือนธาตุเป็นชั้นลดรับทรงระฆัง ร่องรอยที่เหลืออยู่ด้านบนของทรงระฆัง เข้าใจว่าอาจมีลักษณะคล้ายกับยอดของเจดีย์เชียงยันก็ได้</p>
			<p>เจดีย์แปดเหลี่ยมที่วัดอินทขีล ( สะดือเมือง ) เชียงใหม่ เข้าใจกันว่าน่าจะได้รับอิทธิพลจากเจดีย์แปดเหลี่ยม วัดจามเทวี แต่เนื่องจากมีรูปทรงที่เตี้ยกว่าและการเจาะอุโมงค์เล็กๆเข้าในองค์เจดีย์ ทำให้มีข้อสงสัยถึงเจดีย์แปดเหลี่ยมทำนองเดียวกันนี้ในพุกาม และเจดีย์องค์นี้บางความเห็นสันนิษฐานว่าเป็นเจดีย์บรรจุอัฐิพญามังรายด้วย รูปทรงของเจดีย์องค์นี้คงไม่ถูกเปลี่ยนแปลงมากนักในการซ่อมแต่ละครั้ง ยกเว้นงานปูนปั้นประดับที่เห็นร่องรอยการสร้างทับของเดิมสองครั้ง</p>
			<p>อนิมิตเจดีย์ที่วัดมหาโพธาราม เข้าใจว่าเป็นการพัฒนาการของเจดีย์แบบนี้ที่สร้างขึ้นราว พ.ศ. 1998 และเป็นหนึ่งในสัตตมหาสถานที่สร้างขึ้นในรัชกาลพระเจ้าติโลกราชคราวกระทำ สังคายนาพระไตรปิฎกครั้งที่ 8 การพัฒนาที่ต่อเนื่องชัดเจนคือชั้นบัวถลาแปดเหลี่ยมเหนือเรือนธาตุได้ยืดสูง ขึ้นและประดับด้วยซุ้มวงโค้งในแต่ละด้าน ยืนยันถึงรูปแบบที่ขาดหายไปของเจดีย์วัดอินทขีลได้เป็นอย่างดี</p>
			<p><strong>เจดีย์ปล่อง </strong><br />
			กลุ่มเจดีย์ปล่องที่มีอยู่จำนวน 3 องค์ในเชียงใหม่ที่มีลักษณะคล้ายกันคือ เจดีย์วัดตะโปทาราม เจดีย์วัดพวกหงษ์ และเจดีย์วัดเชียงโฉม น่าจะสร้างขึ้นในระยะเวลาใกล้เคียงกันเพราะพบจารึกระบุการสร้างเจดีย์วัดตะ โปทารามว่าสร้างขึ้นเมื่อพ.ศ. 2035 ในรัชกาลของพระเจ้ายอดเชียงราย ความเห็นเกี่ยวกับอิทธิพลทางรูปแบบบางท่านอธิบายว่าเป็นการยืดตัวสูงขึ้นของ ฐานบัวในผังกลมของเจดีย์ทรงระฆัง เช่น เจดีย์วัดพระธาตุหริภุญชัย แล้วประดับจระนำไว้ตามท้องไม้ แต่อีกความเห็นหนึ่งกล่าวถึงอิทธิพลของ ถะ ในศิลปจีน ( เจดีย์แบบจีนที่ซ้อนกันเป็นชั้น ) การอ้างถึงศิลปจีนน่าสนใจไม่น้อย เพราะเจดีย์แบบนี้เพิ่งปรากฏในรัชกาลของพระเจ้ายอดเชียงรายเท่านั้น และช่วงที่จะขึ้นครองราชย์พระเจ้ายอดเชียงรายได้ส่งทูตไปขอให้จีนรับรองใน การครองราชย์ครั้งนั้นด้วย อย่างไรก็ตามอิทธิพลทางรูปแบบคงเป็นแนวความคิดเท่านั้น แต่เทคนิคการก่อสร้างยังคงเป็นการสร้างอิงกับเทคนิคการสร้างเจดีย์แปด เหลี่ยม ที่เคยสร้างในท้องถิ่นมาก่อนหน้านี้แล้ว ดังนั้นจึงรวมเจดีย์ทั้งสองแบบเข้าเป็นกลุ่มเดียวกัน</p>
			<p>การพัฒนาของเจดีย์ปล่องปรากฏขึ้นอีกแห่งหนึ่งที่เจดีย์วัดกู่เต้า เชียงแสน แต่ไม่พบการประดับพระพุทธรูปในจระนำอีกต่อไป คงเป็นการประดับรอบแกนของเจดีย์เท่านั้น และจากลักษณะของประติมากรรมที่ประดับแล้ว เข้าใจว่าคงสร้างราวพุทธศตวรรษที่ 22</p>
			<p>สำหรับเจดีย์วัดกู่เต้า เชียงใหม่นั้น ถึงแม้ว่ามีเอกสารอ้างอิงถึงราว พ.ศ.2035 ด้วย แต่องค์เจดีย์ปัจจุบันคงถูกแก้ไขดัดแปลงไปมากแล้ว จากการประดับกระจกปะปนไปกับกระเบื้องที่ตัดมาจากเครื่องถ้วย ทำให้เข้าใจว่าคงเป็นการใช้กรรมวิธีร่วมสมัยที่นิยมสร้างกันในกรุงรัตน โกสินทร์ราวรัชกาลที่ 3 ส่วนพระพุทธรูปภายในซุ้มคงได้รับการซ่อมแซมครั้งสุดท้ายเมื่อพ.ศ.2490 นี้เอง</p>
			<p><strong>เจดีย์ทรงมณฑปปราสาท </strong><br />
			มณฑปคืออาคารที่มีรูปผังสี่เหลี่ยมมียอดเรียวแหลม การนำมาใช้แบ่งแยกกลุ่มของเจดีย์เพราะต้องการเน้นถึงยอดที่เป็นชั้นซ้อนลด หลั่นกัน เจดีย์ทรงมณฑปท้ายวิหารลายคำวัดพระสิงห์ น่าจะเป็นตัวอย่างรุ่นแรกของเจดีย์ทรงนี้ ส่วนฐานของเจดีย์เตี้ย เรือนธาตุยกเก็จยื่นออกมามากโดยเฉพาะด้านทิศตะวันออกยื่นออกไปติดกับผนังของ วิหาร ซึ่งอาจจะตรงกับความหมายของ มูลคันธกุฎี ได้ เหนือเรือนธาตุเป็นชั้นลดห้ายอด รูปแบบนี้เข้าใจว่าควรมีอายุประมาณพุทธศตวรรษที่ 20 และอาจเป็นอาคารที่ประดิษฐานพระพุทธสิหิงค์เมื่อพ.ศ.1974 ด้วย</p>
			<p>เจดีย์วัดปันสาท เข้าใจว่ามีการพัฒนาไปแล้วและเป็นตัวอย่างของรูปแบบราวพุทธศตวรรษที่ 21 คือ ส่วนฐานที่ยกสูงขึ้นซ้อนกันสองชั้น เรือนธาตุยกเก็จค่อนข้างตื้น ทำให้ส่วนยอดที่เป็นห้ายอดดูคล้ายกับเป็นยอดเดียว ทั้งที่ด้านทั้งสี่ยังมีการประดับยอดอยู่</p>
			<p>เจดีย์ทรงมณฑปปราสาทนี้ถูกนำไปใช้ในอาคารเป็นสถาปัตยกรรม ที่ชาวล้านนาเรียกว่า โขงพระเจ้า เช่นมณฑปปราสาทในวัดพระธาตุลำปางหลวง หรือในวิหารวัดพระบรมธาตุศรีจอมทอง เป็นต้น</p>
			<p>เจดีย์แบบอื่น มีเจดีย์อีก 2 แบบที่พบในล้านนาแต่เป็นการหยิบยืมรูปแบบมาจากแหล่งศิลปะอื่นคือ</p>
			<p>เจดีย์ทรงพุ่มข้าวบิณฑ์ จากศิลปะสุโขทัย<br />
			ลักษณะของเจดีย์ทรงพุ่มข้าวบิณฑ์ ประกอบด้วยฐานเขียงสี่เหลี่ยมซ้อนลดหลั่นกันรับฐานปัทมลูกแก้วอกไก่ รับฐานแว่นฟ้าและแท่งสี่เหลี่ยมสูงต่อด้วยทรงดอกบัว ปล้องไฉนและปลี ซึ่งเป็นเจดีย์ที่เป็นเอกลักษณ์เฉพาะของศิลปะสุโขทัย ที่เริ่มสร้างขึ้นในรัชกาลของพญาลิไท</p>
			<p>เจดีย์ทรงพุ่มข้าวบิณฑ์ในล้านนาพบที่เจดีย์วัดสวนดอก ซึ่งคงสร้างพร้อมกับการมาของพระสุมนเถรเมื่อพ.ศ.1916 แต่ปัจจุบันถูกเปลี่ยนแปลงรูปแบบไปแล้ว ที่เมืองน่านก็พบที่วัดสวนตาล แต่ก็ถูกเปลี่ยนแปลงไปแล้วเช่นกัน ที่ยังคงเหลือสภาพค่อนข้างสมบูรณ์คือเจดีย์ร้างในวัดพระเจ้าองค์ดำ ริมแม่น้ำปิง อ.จอมทอง และอีกองค์หนึ่งที่ยังคงเค้าโครงส่วนใหญ่ไว้ได้คือ เจดีย์วัดธาตุกลาง แต่ปัจจุบันผ่านการบูรณะไปแล้ว ส่วนฐานจึงเปลี่ยนไปอย่างชัดเจน แต่ยอดที่เหลืออยู่ยังพอแสดงถึงเค้าโครงที่ช่างพยายามสร้างให้ใกล้เคียงกับ รูปแบบเดิม แต่ก็ไม่คล้ายคลึงมากนัก เข้าใจว่าคงเป็นการรื้อฟื้นหลังจากกระแสของพุทธศาสนาและศิลปะจากเมือง สุโขทัยจางหายไปแล้ว</p>
			<p>เจดีย์เพิ่มมุม จากศิลปะอยุธยา<br />
			การศึกษาพบว่าเจดีย์เพิ่มมุมนั้น เป็นเจดีย์ที่พัฒนาขึ้นในศิลปะอยุธยาตอนกลาง และแพร่กระจายในภาคกลางของไทยจนถึงศิลปะรัตนโกสินทร์ ซึ่งแต่เดิมเรียกกันว่า เจดีย์ย่อมุม ในศิลปะล้านนานั้นตัวอย่างที่พบได้แก่ เจดีย์วัดหมื่นตูม ลักษณะองค์ประกอบส่วนฐานและชั้นฐานปัทมนั้นเป็นศิลปะล้านนาราวพุทธศตวรรษที่ 22 ซึ่งแตกต่างไปจากศิลปะอยุธยา แต่การยกเก็จที่ลึกมากตลอดทั้งองค์ไม่เคยพบมาก่อนในศิลปะล้านนา ดังนั้นควรเป็นลักษณะการเพิ่มมุมของศิลปะอยุธยามากกว่า เหตุการณ์ที่เกี่ยวข้องกับอยุธยาที่ชัดเจนในระยะนี้ก็คือ การขึ้นมาปกครองล้านนาอยู่ชั่วระยะหนึ่งในรัชกาลของพระนเรศวรราวพ.ศ. 2138 – 2141</p>
			<p>เจดีย์น้อยที่วัดพระธาตุแช่แห้ง จ.น่าน สร้างขึ้นเมื่อพ.ศ. 2455 น่าจะเป็นอิทธิพลจากเจดีย์ย่อมุมจากศิลปรัตนโกสินทร์ และอีกองค์หนึ่งที่เจดีย์วัดศรีโขง เชียงใหม่ รูปทรงโดยรวมอาจเปรียบได้กับเจดีย์ทองในวัดพระศรีรัตนศาสดาราม แต่ลักษณะการยกเก็จยังมีความถนัดของช่างล้านนาปะปนอยู่บ้าง รวมทั้งการสร้างจะนำที่ฐานด้วย</p>
			<p>Author : ผศ.ชาญณรงค์ ศรีสุวรรณ</p>
			 
		 </div>
		 	 

			 
			
	  </section><!--end subContent-->

    </div>

      
    

   <!-- FOOTER -->
   
   <hr>
   
  <footer>
   
   
      <div class="col-md-4 col-sm-4 col-xs-6"> 

      		     <nav id="listFooter">
      		     		 <h3>ผังเว็บไซต์</h3>     
		      		     <ul class=" list-unstyled">
		      		       
		      		         <li ><a href="#">หน้าหลัก</a></li>
		      		         <li><a href="#">ประวัติความเป็นมา</a></li>
		      		         <li><a href="#">เกี่ยวกับเรา</a></li>
		      		         <li><a href="#">กิจกรรม</a></li>
		      		         <li><a href="#">ติดต่อเรา</a></li>
		      		         
		      		      </ul>
      		       
      		       </nav> 
         
      
      </div>
      
        <div class="col-md-4 col-sm-4 col-xs-6"> 
      
            		     <nav id="listFooter">
            		     	
            		     	<h3>ห้องสมุดออนไลน์</h3>
      		      		     <ul class=" list-unstyled">
      		      		       
      		      		         <li><a href="#">ห้องสมุดหนังสือ</a></li>
      		      		         <li><a href="#">ห้องสมุดภาพ</a></li>
      		      		         <li><a href="#">ห้องสมุดสถาปัตยกรรม</a></li>
      		      		         <li><a href="#">วัฒนธรรมและประเพณี</a></li>
      		      		         <li><a href="#">ศิลปกรรม</a></li>
      		      		         <li><a href="#">ข้อมูลล้านนา</a></li>
      		      		         
      		      		      </ul>
            		       
            		       </nav> 
   
          </div>
      
      
      <div class="col-md-4 col-sm-4 col-xs-6 hidden-xs "> 
         
         
         <address>
             
             <p><strong>ศูนย์ สถาปัตยกรรมล้านนา</strong><br>
              เลขที่ 117 ถนนราชดำเนิน ตำบลพระสิงค์ อำเภอเมือง จังหวัดเชียงใหม่ 50000 <br>
             โทร: 0 5327 7855, 0 5394 2803 โทรสาร: 0 5322 1448 <br>
               <strong>คณะสถาปัตยกรรมศาสตร์ มหาวิทยาลัยเชียงใหม่ </strong><br>
               239 ถนนห้วยแก้ว อำเภอเมือง จังหวัดเชียงใหม่ 50200<br>
             <strong>Lanna Architecture Center </strong><br>
             Faculty of Architecture, Chiang Mai University<br>
             117 Ratchadumnoen Street Prasing District, Amphur Muang<br> Chiang Mai, Thailand 50000<br>
             Tel: 0 5327 7855, 0 5394 2806-7 Fax: 0 5322 1448 </p>
         
         </address>
         
         
       </div><!--end col sm-4-->
        
      <br class="clearfix">
      
        <p class="pull-right"><a href="#">Back to top</a></p>
        
        
        <p class=" hidden-xs copyright">&copy; 2013 Lanna Architecture Center All rights reserved. </p>
        
      </footer>

    </div><!-- /.container -->


    <!-- Bootstrap core JavaScript
    ================================================== -->
    <!-- Placed at the end of the document so the pages load faster -->
    <script src="../assets/js/jquery.js"></script>
    <script src="../assets/js/bootstrap.min.js"></script>
    <script src="../assets/js/holder.js"></script>
    
    </body>
</html>
<script >
  
		    $('.carousel').carousel({
		      interval: 4000
		    })
</script>
